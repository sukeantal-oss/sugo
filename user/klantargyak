A klántárgy rendszer Brutálián eléggé összetett, de ha figyelmesen elolvasod
ezt a dokumentumot, akkor megismered a lényegét. A legfontosabb, hogy a
klántárgyakat nem az alkotók kódolják meg a klánok számára, hanem a
klánterülethez hasonlóan aklánok hozzák létre õket, az alkotók csak a
klántárgyak létrehozásához szükséges kódokért felelõsek. Ahhoz, hogy egy klán
egy tagjának lehessen klántárgya, elõször a klán megfelelõ jogosultsággal
rendelkezõ tagjának a klántárgyat létre kell hoznia, és ez általában nem olcsó,
de szerencsére a klán közösen állja a költséget. A klán tárgyak létrehozása a
"klan targyak" paranccsal történik, és ugyanezzel a paranccsal nézheted meg azt
is, hogy a klánodban milyen tárgyak vannak már létrehozva. Miután a klán
létrehozott egy klántárgyat, abból a klán tagjai tetszõleges számú darabot
beszerezhetnek, pl. a klánboltban megveheti. Ennek a költségét maguk a
játékosok állják, nem a klán, de szerencsére ez a költség a tárgy
létrehozásához képest elenyészõ.

A klántárgyak alapvetõen két nagy csoportra oszthatóak:

1) Klánkitbõl készített klántárgyak

Ezeket a tárgyakat egy elõre definiált készletbõl hozhatják létre a klánok. A
készlet minden klán számára teljesen azonos, azonban egy klántárgy
létrehozásánál a tárgy kinézetét a klánok szabadon megváltoztathatják, azonban
a harci, ill. mágikus értékeit nem. Ezek a tárgyak csak a klán tagjainál
lehetnek, ha egy klántag kilép a klánból, az ilyen tárgyak eltûnnek tõle. Az
ebbe a csoportba tartozó tárgyakat a klán tagjai - a tárgy létrehozása után - 
a klánterületen lévõ boltokban szabadon vásárolhatják.

Ez a csoport négy további alcsoportra osztható:

1.a) Klánok kezdõfelszerelése

A kezdõk halljában beszerezhetõ tárgyakkal harcértékekben teljesen megegyezõ
tárgyak minden klán számára elég olcsón rendelkezésre állnak, így a klán kezdõ,
vagy újjászületett tagjai az elsõ pár szint alatt egyedi kinézetû tárgyakban
feszíthetnek.

1.b) Étkek és italok

Minden klán létrehozhatja a saját ízlésének megfelelõ étel- és italválasztékot,
aminek nemcsak a kinézete, de az erõssége, és az elfogyasztásakor kiírt
szövegek is állitható. Az ételek és italok a létrehozásuk után a klánterületen
lévõ boltokban vásárolhatók, igényesebb klánok létrehozhatnak akár egy erre
specializálódott klánfogadót.

1.c) Varázsitalok, varázstekercsek és varázspálcák

Brutália nagyobb városainak boltjaiban kapható varázstárgyak a klánok számára
is rendelkezésre állnak. A klánok szabadon megválaszthatják, hogy ezekbõl a
varázslatokból melyiket kívánják tekercsben, s melyiket varázsitalban
létrehozni, és egyedi kinézetet adhatnak ezeknek a tekercseknek, italoknak. A
másra is varázsolható varázslatokat akár 5, 8, ill. 12 töltetes varázspálcákba
is rakhatják, azonban a pálcák - a töltetek számával egyenes arányban -
drágábbak. A Brutáliaszerte kapható varázstárgyakon kívül azonban a klánok
létrehozhatnak még egy varázstárgyat, amelyet klánon kívüliek nem szerezhetnek
be, a klánvisszatérés tekercsét, ill. italát (lásd sugo klanvisszateres).

1.d) Speciális klántárgyak

Az elõzõ klántárgyak fõleg arra szolgálnak, hogy a klántagoknak ne kelljen
ellátogarni a megfelelõ helyekre, pl. a fõvárosba, hogy az elõttük álló
kalandokra felszerelkezzenek, hanem ezt a klán fõhadiszállásán is megtehessék.
A speciális klántárgyak azonban néhány újabb lehetõséget is tartogatnak, amely
klánon kívûliek számára nem elérhetõek, viszont ezek az elõzõekhez képest jóval
drágábbak. A speciális klántárgyak semmilyen harcmódosító értékkel nem
rendelkezhetnek, nem lehetnek fegyverek, páncélok, és ami nagyon fontos: minden
klán ugyanazokat a speciális klántárgyakat hozhatja létre, persze a kinézetük
klánonként szabadon változtatható.

2) Játékban szerezhetõ tárgyak

Az elõzõleg felsoroltaktól teljesen eltér a játékban szerezhetõ tárgyak
klántárgyá tétele. Bármelyik, a játékban beszerezhetõ tárgyból klántárgyat
hozhatnak létre a klánok, amiknek a kinézetét szabadon megváltoztathatják,
azonban harci módosítóit nem, azok meg fognak egyezni az eredeti tárgy harci
módosítóival. Az ebbe a csoportba tarozó klántárgyak létrehozása úgy történik,
hogy a klán egyik tagja elõször a játékban megszerzi a kívánt tárgyat, majd a
klán megfelelõ jogosultsággal rendelkezõ tagjának átadja, aki a "klan targyak"
paranccsal létrehozza az eredeti tárgyból a klántárgyat. A létrehozás költsége
azonban az elõzõekhez képest igen drága - a legelsõ ilyen tárgynál az
alapköltség 1 millió arany, és minden további ilyen klántárgy alapköltsége 1
millió arannyal drágább az elõzõ alapköltségénél, ráadásul az alapköltséget
megnöveli a létrehozáskor egy, a tárgy minimális szintjétõl függõ plussz
költség (a minimális szint * 10 000 arany). Egy ilyen klántárgy létrehozása
után természetesen a klán tagjai NEM vásárolhatják meg ezt a tárgyat a
klánboltokban, hiszen lehet, hogy ritka tárgyról van szó. A klán tagjai úgy
szerezhetnek ilyen klántárgyat, ha elõbb a játékban beszerzik az eredeti
tárgyat, majd a klánterületen a kovácsnál átalakíttatják. Az átalakítás is
pénzbe kerül, azonban a létrehozás költségéhez képest elhanyagolható összegbe.
Az ilyen módon beszerzett klántárgyak is csak az adott klán tagjaihoz
kerülhetnek, s ha egy klántag, akinél van egy ilyen tárgy, kilép a klánból,
akkor az ilyen tárgyak nem tûnnek el tõle, hanem visszaalakulnak az eredeti
formájukra.

A klánok által létrehozható klántárgyak száma korlátozott, a korlátot a "klan
targyak" parancs klántárgy típusonként kiírja. A klántárgyakat nem lehet
feltenni aukcióra, nem lehet õket nyilvános boltban eladni, s nem lehet õket
nem klántagnak átadni, azonban fel lehet õket áldozni, le lehet rakni õket a
földre, s be lehet rakni õket raktárba, ill. rekeszbe.
