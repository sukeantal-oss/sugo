A káosz és pusztulás uralmának idején a jó istenek, hogy a jó 
és rossz közötti egyensúlyt fenntartsák, elküldték a világba 
követeiket, az angyalokat. Ezen lények feladata, hogy a jó 
istenek törvényeit hirdessék, s minden hatalmukkal a pozitív 
értékek megóvását szolgálják. Emberfeletti mentális és fizikai 
képességekkel felruházott testüket ragyogó, fényesen világító 
szent fény veszi körül, mely amellett, hogy tökéletes látást 
biztosít a legsötétebb helyeken, a gonosz csábításától is megóvja 
kristálytiszta lelküket, s segíti õket abban, hogy mindenekfelett 
a tisztaság és a jóság megóvása legyen életük elsõdleges feladata. 
Hátukon lévõ, bokájukig leérõ szárnyaik segítik õket abban, hogy 
szükség esetén bármerre elrepülhessenek.


