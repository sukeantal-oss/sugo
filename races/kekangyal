Ezek a titokzatos lények, a legenda szerint a herunoktól származnak,
de bizonyíték erre nincs. Nevüket a halványkék bõrük színérõl kapták
és túlvilági szépségükrõl. Habár semmi közük az angyalokhoz, mégis ez
a név ragadt rájuk, pedig nem mind jószándékú, sõt...

Egy ismeretlen harcos így emlékezett vissza az elsõ találkozásra:

"Hirtelen jelent meg a lény, és egy villámgyors mozdulattal eltörte
ellenfelem nyakát. Megijedtem, hogy velem is végez, de nem így tett.
Átlépte az elé omló testet, és továbbsétált. Megnyugodtam, és végre
volt idõm alaposan szemügyre venni õt. Még sohasem láttam hozzá
hasonlót. Csak egy ágyékkötõ volt rajta, semmi egyéb. Meztelen teste
halványkéken csillogott a napfényben. Szépsége leírhatatlan, mintha
egy kék angyalt láttam volna, szárnyak nélkül.
Abból az egy mozdulatból amit láttam, ahogyan kitörte az amayar nyakát,
tudtam, nem az én súlycsoportom. Egyszer sem pillantott vissza rám,
mintha észre sem vett volna. Bár sokkal inkább, csak nem tartott
tõlem. Mikor eltûnt a szemem elõl, rajöttem, nem nekem akart segíteni,
és az ellenfelemmel sem volt vitája. Csak útban volt, és méltóságon
alulinak tûnhetett a lény számára, hogy kikerülje õt."
