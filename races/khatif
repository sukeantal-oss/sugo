Idézet egy õsi tekercsrõl:
"... A kék hold már magasan járt az égbolt ívén, amikor a bukott khatif megjelent a 
hamvukba hanyatló lángok fénykörében., Nesztelenül érkezett, akár 
valami éji kísértet - aminthogy bizonyos értelemben az is volt, dicstelenül 
letûnt évek kísértete. A kalandozó, ha az élete függ tõle, sem tudta volna 
megmondani a nemét: a csípõje ringása asszonyra vallott, a hamvas-fehér 
bõr s a keskeny csukló ugyancsak, ám a melle nem domborodott ki, s férfimód 
markolta a fegyvereit is. Ezüstselyem vértjét nem piszkította be az út szennye, 
puha szattyáncsizmájára itt-ott tapadt csupán némi sár, mintha legalábbis 
a hûs pusztai szél repítette volna idáig. Nem szólt egy szót sem, csak 
megállt a tûzgödör túloldalán, és a kalandozóra nézett: szikrázó jégszobor 
az éjszakában, arcát dérlepel fátyolozza, a szeme helyén páros smaragdok..."
